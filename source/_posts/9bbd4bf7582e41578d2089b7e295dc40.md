---
layout: post
title: 念奴娇·天丁震怒
abbrlink: 9bbd4bf7582e41578d2089b7e295dc40
tags: []
categories:
  - wcd
date: 1733820585196
updated: 1733820601629
---

完颜亮〔金朝〕

天丁震怒，掀翻银海，散乱珠箔。六出奇花飞滚滚，平填了、山中丘壑。皓虎颠狂，素麟猖獗，掣断真珠索。玉龙酣战，鳞甲满天飘落。

谁念万里关山，征夫僵立，缟带占旗脚。色映戈矛，光摇剑戟，杀气横戎幕。貔虎豪雄，偏裨英勇，共与谈兵略。须拼一醉，看取碧空寥廓。
