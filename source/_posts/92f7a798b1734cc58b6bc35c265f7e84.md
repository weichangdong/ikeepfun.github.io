---
layout: post
title: 桃花庵歌
abbrlink: 92f7a798b1734cc58b6bc35c265f7e84
tags: []
categories:
  - wcd
date: 1733383012155
updated: 1733383022902
---

桃花坞里桃花庵，
桃花庵下桃花仙；
桃花仙人种桃树，
又摘桃花卖酒钱。
酒醒只在花前坐，
酒醉换来花下眠；
半醒半醉日复日，
花落花开年复年。
但愿老死花酒间，
不愿鞠躬车马前；
车尘马足富者趣，
酒盏花枝贫者缘。
若将富贵比贫贱，
一在平地一在天；
若将贫贱比车马，
他得驱驰我得闲。
别人笑我忒疯癫，
我笑别人看不穿；
不见五陵豪杰墓，
无花无酒锄做田。
