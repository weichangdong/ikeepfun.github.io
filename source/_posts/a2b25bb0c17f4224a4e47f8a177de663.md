---
layout: post
title: 满江红·小住京华
abbrlink: a2b25bb0c17f4224a4e47f8a177de663
tags: []
categories:
  - wcd
date: 1733899066201
updated: 1733899089875
---

秋瑾〔近现代〕

小住京华，早又是中秋佳节。为篱下黄花开遍，秋容如拭。四面歌残终破楚，八年风味徒思浙。苦将侬强派作蛾眉，殊未屑！

身不得，男儿列，心却比，男儿烈。算平生肝胆，因人常热。俗子胸襟谁识我？英雄末路当磨折。莽红尘何处觅知音？青衫湿！
