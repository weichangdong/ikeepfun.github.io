---
layout: post
title: 摸鱼儿·雁丘词
abbrlink: 4134fbd4069e4dceb3b67492cb128d57
tags: []
categories:
  - wcd
date: 1733794665880
updated: 1733794687440
---

宋代/元好问

问世间，
情是何物，
直教生死相许？
天南地北双飞客，
老翅几回寒暑。
欢乐趣，
离别苦，
就中更有痴儿女。
君应有语，
渺万里层云，
千山暮雪，
只影向谁去？

横汾路，
寂寞当年箫鼓，
荒烟依旧平楚。
招魂楚些何嗟及，
山鬼暗啼风雨。
天也妒，
未信与，
莺儿燕子俱黄土。
千秋万古，
为留待骚人，
狂歌痛饮，
来访雁丘处。
