---
layout: post
title: 兰亭集序-部分
abbrlink: 26e54e94041243b0a6b38f49b0e4e577
tags: []
categories:
  - wcd
date: 1749723920506
updated: 1749723967551
---

【晋】王羲之

永和九年，岁在癸丑，暮春之初，会于会稽山阴之兰亭，修禊事也。
群贤毕至，少长咸集。此地有崇山峻岭，茂林修竹；又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。

是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。
