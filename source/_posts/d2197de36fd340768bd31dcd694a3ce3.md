---
layout: post
title: 满江红·登黄鹤楼有感
abbrlink: d2197de36fd340768bd31dcd694a3ce3
tags: []
categories:
  - wcd
date: 1733885527877
updated: 1733885543509
---

岳飞〔宋代〕

遥望中原，荒烟外、许多城郭。想当年、花遮柳护，凤楼龙阁。万岁山前珠翠绕，蓬壶殿里笙歌作。到而今、铁骑满郊畿，风尘恶。

兵安在？膏锋锷。民安在？填沟壑。叹江山如故，千村寥落。何日请缨提锐旅，一鞭直渡清河洛。却归来、再续汉阳游，骑黄鹤。
