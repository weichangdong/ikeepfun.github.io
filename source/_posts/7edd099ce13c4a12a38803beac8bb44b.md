---
layout: post
title: 落花吟
abbrlink: 7edd099ce13c4a12a38803beac8bb44b
tags: []
categories:
  - wcd
date: 1733899566518
updated: 1733899580399
---

于谦〔明代〕

昨日花开树头红，今日花落树头空。
花开花落寻常事，未必皆因一夜风。
人生行乐须少年，老去看花亦可怜。
典衣沽酒花前饮，醉扫落花铺地眠。
风吹花落依芳草，翠点胭脂颜色好。
韶光有限蝶空忙，岁月无情人自老。
眼看春尽为花愁，可惜朱颜变白头。
莫遣花飞江上去，残红易逐水东流。
