---
layout: post
title: 雨霖铃
abbrlink: a6d4cc047b7f456a83721bf84fdc9052
tags: []
categories:
  - wcd
date: 1733714306986
updated: 1733714333555
---

宋代/柳永

寒蝉凄切，\
对长亭晚，\
骤雨初歇。\
都门帐饮无绪，\
留恋处，\
兰舟摧发。\
执手相看泪眼，\
竟无语凝噎。\
念去去千里烟波，\
暮霭沈沈楚天阔。\
多情自古伤离别，\
更那堪冷落清秋节。\
今宵酒醒何处？\
杨柳岸，\
晓风残月。\
此去经年，\
应是良辰好景虚设。\
便纵有千种风情，\
更与何人说。
