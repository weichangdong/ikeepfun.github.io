---
layout: post
title: 沁园春·梦孚若
abbrlink: 6afe0a53e0cb454296db438c61efb8b2
tags: []
categories:
  - wcd
date: 1733795667879
updated: 1733795701938
---

宋/刘克庄

何处相逢，登宝钗楼，访铜雀台。唤厨人斫就，东溟鲸脍，圉人呈罢，西极龙媒。天下英雄，使君与操，余子谁堪共酒杯。车千乘，载燕南赵北，剑客奇才。

饮酣画鼓如雷。谁信被晨鸡轻唤回。叹年光过尽，功名未立，书生老去，机会方来。使李将军，遇高皇帝，万户侯何足道哉。披衣起，但凄凉感旧，慷慨生哀。
