---
layout: post
title: 八声甘州·对潇潇暮雨洒江天
abbrlink: 99665dfbdcbd4d3f9c901764691465e3
tags: []
categories:
  - wcd
date: 1760956059304
updated: 1760956082535
---

柳永〔宋代〕

对潇潇暮雨洒江天，一番洗清秋。渐霜风凄紧，关河冷落，残照当楼。是处红衰翠减，苒苒物华休。唯有长江水，无语东流。

不忍登高临远，望故乡渺邈，归思难收。叹年来踪迹，何事苦淹留。想佳人妆楼颙望，误几回、天际识归舟。争知我，倚阑杆处，正恁凝愁
